<!DOCTYPE html>
<html lang="lt">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Apie mane ir mano filosofija</title>
    <link rel="stylesheet" href="style.css" />
  </head>
  <body>
    <header>
      <h2>Sutark su savimi ir tu sutarsi su visu pasauliu</h2>
      <nav>
        <ul>
          <li><a href="index.html">Apie mane</a></li>
          <li><a href="blog.html">Mano dienoraštis</a></li>
          <li><a href="contact.html">Kontaktai</a></li>
        </ul>
      </nav>
    </header>
    <main>
      <section>
        <img src="apie mane.jpg" alt="Apie mane" class="profile-image" />
      </section>
      <section>
        <h1>Apie mane</h1>
        <p>Mano vardas Rasa.</p>
        <p>
          Mėgstu dalintis savo mintimis ir patirtimi su kitais, ir šis
          tinklaraštis taip pat yra gera vieta tokiems pasidalinimams...
        </p>
        <p>Visada domėjausi gyvenimo prasmėmis ir žmogaus vidiniu pasauliu.</p>
        <p>
          Kaip ir kiekvienas žmogus, atėjęs į šį pasaulį, einu ir lemties, ir
          savo pačios pasirinkimų nulemtu keliu, kartais takais ir takeliais
          nuklysdama pas kitus - paėjėti kartu, patirti buvimo drauge, bendrumo
          jausmą...
        </p>
        <p>
          Kartais kažkas kitas atklysta pas mane. Arba ateina sąmoningai. Ir tai
          taip pat yra labai svarbios mano kelionės atkarpos, kuriose daug
          atradimų, džiaugsmo, o kartais ir skausmo... Bet visados tai yra labai
          prasmingas buvimo kartu patyrimas.
        </p>
        <p>
          Kiekvienas iš mūsų, kai tik gimstame, pradedam savo kelionę, kuri
          pasibaigia mūsų fizinės mirties valandą... Pačiu kukliausiu kiekvieno
          mūsų kelionės simboliu galėtų būti trumputis brūkšnelis tarp mūsų
          gimimo ir mirties datų. Ir jis toks pas visus vienodas...
        </p>
        <p>
          Bet iš tiesų, kiekvieno žmogaus individualus kelias yra absoliučiai
          unikali istorija... Ir visų mūsų gyvenimai - tai tarsi neparašytos
          knygos, kurių autoriais, kartu su lemtimi (su jos sumanymais ir
          išdaigomis), patys ir esame... Šios - ir mano, ir tavo, ir kitų -
          istorijos, kokios jos bebūtų, tikrai nėra bevertės...
        </p>
        <p>
          Aš tikiu, kad kiekvienas iš mūsų turime ypatingą gyvenimo misiją,
          konkretų pašaukimą, kurį ir privalome įgyvendinti. Todėl niekas negali
          mūsų pakeisti, nes niekas negali kito žmogaus gyvenimo pakartoti. Ir
          kiekvieno mūsų uždavinys - surasti tą pašaukimą ir suvokti kaip savo
          buvimo čia tikslą. Jo ieškojimas pas kiekvieną taip pat yra unikalus,
          kaip unikalios yra ir galimybės tą tikslą įgyvendinti.
        </p>
        <p>
          Visi mes kartais užduodame sau klausimus - kas aš esu, kokie
          vaidmenys, kuriuos aš atlieku, man yra svarbiausi... Ir kiekvienoje
          gyvenimo atkarpoje į tuos pačius klausimus galime atsakyti skirtingai.
          Šiuo aš esu dviejų sūnų mama, dviejų anūkyčių močiutė, taip pat esu
          žmona ir vis dar dukra. Šiuos vaidmenis atlikti tinkamai man yra labai
          svarbu. Taip pat aš esu psichologė. Ir šis profesinis vaidmuo,
          tikriausiai, yra vienas iš mano pašaukimų.
        </p>
      </section>
      <section>
        <img src="kelias.jpg" alt="Kelias" class="road-image" />
      </section>
      <section>
        <h1>Apie mano profesiją</h1>
        <p>
          Įvairiuose žodynuose kiek skirtingai nurodoma žodžio "psichologas"
          reikšmė. Pavyzdžiui, "Psichologas - (psicho- + gr. logos - mokslas):
          1. psichologijos specialistas; 2.prk. žmogus, gerai perprantantis
          žmones, jų psichiką. Mano nuomone - psichologas tai toks specialistas,
          kuris, be kitokio pobūdžio užduočių, tyrinėja žmogaus sielą tiek, kiek
          ji pati atsiveria, ir stengiasi padėti jai tiek, kiek ji pati nori. O
          ką jis gali? Gali padėti rasti išeitis iš krizinių situacijų, patikėti
          savo jėgomis, ieškoti vidinių resursų savyje spręsti įvairias
          problemas. Taip pat kartais gali padėti įveikti depresiją, sumažinti
          nerimą ar įtampą ar susitvarkyti su kitais sudėtingais jausmais ir
          sunkiomis būsenomis. Taip pat psichologas geba vienas ar kitas sielos
          dalis įvertinti, ir net matematiškai pamatuoti skaičiais.
        </p>
        <p>
          Kad atrastum save iš naujo ar atgautum jėgas, būtinas susitikimas su
          kitu. Tuo kitu gali būti ir psichologas. Dirbdama savo darbą,
          susitinku su labai daug žmonių, kurių amžius gali būti nuo ankstyvos
          vaikystės iki visai gilios senatvės. Susitikusi su konkrečiu žmogumi,
          visada bandau per savąjį vidų suprasti, kas yra pagalba jam. Jau
          seniai įsitikinau, kad niekam nereikia, jog gailėtų, moralizuotų ar
          vertintų. Psichologinis konsultavimas ir nėra nei vertinimas, nei
          pamokslavimas.
        </p>
        <p>
          O kas gali padėti? Galbūt supratimas. Galbūt atjauta. Galbūt
          parodymas, kaip svarbu kartais sustoti ir leisti sau tiesiog pabūti
          stotelėje. Galbūt psskirtas laikas išsisakymams ir apmąstymams. Galbūt
          duota galimybė pajusti pagarbaus santykio šilumą. Galbūt neuždarytos
          durys bet kokiai patirčiai, kad ir kokia liūdna ar bauginanti atrodytų
          kito žmogaus istorija ar situacija. Ir kartais (deja, ne visada)
          įvyksta stebuklas, kai po tų susitikimų gyvenimas nusidažo visai kitom
          spalvom...
        </p>
        <p>
          Taip pat jau seniai supratau, kad padėdamas kitam, tuo pačiu padedi ir
          sau. Nauda visada abipusė. Tai valanti ir kelianti patirtis. Atrakini
          širdį ir - Eureka ! - išgelbėji kitą arba save... Ir dar kas yra labai
          svarbu - tai išmokti sutarti su savimi. Esu įsitikinusi - jei sutarsi
          su savimi, tai sutarsi ir su visu pasauliu...
        </p>
      </section>
      <button id="scrollToTop">Grįžti į pradžią</button>
    </main>
    <footer>
      <h2>&copy; 2024 Sutark su savimi. Visos teisės saugomos.</h2>
      <li><a href="#privacy">Privatumo politika</a></li>
    </footer>
    <script src="script.js"></script>
    <script>
      document.getElementById("scrollToTop").onclick = function () {
        window.scrollTo({ top: 0, behavior: "smooth" });
      };
    </script>
  </body>
</html>
